#Sustav za on-line događaje

Sustav omogućuje kreiranje događaja podijeljenih prema kategorijama događaja. 
* Svaki događaj opisan je datumom i vremenom početka, brojem slobodnih mjesta, maksimalnim brojem karata za jednu osobu, cijenom karte i ostalo što developer smatra bitnim. Svaki korisnik, da bi mogao koristiti sustav, mora kreirati korisnički račun.
* Sustav ima sljedeće korisnike: 
 * neregistrirani korisnik je korisnik koji nema korisnički račun na sustavu. Članom sustava može postati u slučaju registracije na sustav, bilo putem OpenID računa (Google, Facebook i druge sustavi koji podržavaju OID) ili putem ugrađenog sustava za registraciju korisnika. Korisnik se smatra registriranim tek nakon aktivacije račune putem aktivacijse poruke elektroničke pošte (link za aktivaciju vrijedi 24 sati). Neregistrirani korisnik ima mogućnost pregledavanja aktivnih događaja u sustavu uz detalje samog događaja. Može vidjeti listu ljudi koji su obavili kupovinu ulaznica za navedeni događaj. Može vidjeti komentare koji su stavljeni kao komentari događaja no ne može stavljati svoje komentare. 
 * registrirani korisnik ima kreiran i aktiviran korisnički račun. U slučaju tri neuspješne prijave na sustav (za redom), korisniku se zaključava pristup sustavu; u tom slučaju se aktiviranje korisničkog računa obavlja od strane administratora sustava. U slučaju uspješne prijave na sustav, kreira se korisnička sesija koja traje ili do isteka vremena podešenog od strane servera (default: 30 minuta) ili do odjave korisnika sa sustava. Registrirani korisnik ima sva prava kao i neregistrirani korisnik plus mogućnost uvida u događaje za koje je kupio kartu, popis ostalih korisnika koji su kupili kartu za isti događaj, svoje i tuđe komentare za te i za događaje za koje nije kupio ulaznicu, komentiranje svih aktivnih događaja u sustavu. Ovaj tip korisnika ima uvid u sve aktivne događaje u sustavu (rok dešavanja još nije istekao) za koje nije kupio kartu koji se ispisuju putem straničenja ukoliko je to potrebno (npr. ima više od 10 aktivnih događaja u sustavu); za takve događaje može kupiti od jedne do maksimalno navedenog broja karata. Moguće je pregledati detalje svakog događaja poput galerije slika, dodatnih paketa i tome slično. Korisnik može pretraživati i sortirati aktivne oglase po grupi oglasa, po datumu isteka, korisničkom imenu, po imenu događaja, po grupi događaja. Korisniku je omogućena pohrana često korištenih podataka, poput podataka kreditne kartice koja se koristi za kupovinu, jedne ili više adresa za dostavu, način dostave i tome slično. Svi događaji su grupirani u kategorije (npr. glazba, koncert, film, sport i sl.; konačan broj kategorija je ostavljen na slobodu osobi koja razvija sustav). Svaki registrirani korisnik ima mogućnost promjene vlastitih podataka. Prilikom odabira događaja korisnik odabire set usluga vezanih za odabrani događaj (npr. samo ulaznica ili ulaznica + prijevoz) koji se stavljaju u košaricu. Korisnik može imati jedan ili više odabranih događaja koji se nalaze u košarici radi provjere odabranih događaja prije finalizacije transakcije.
 * moderator ima sve ovlasti kao i registrirani korisnik uz mogućnosti upravljanja određenim događajem kojeg je vlasnik. Moderator može biti vlasnik događaja koji se nalazi u kategoriji za koju je zadužen. Unutar aktivnosti vezanih za njegovu kategoriju ima pravu uvida u sve istekle i aktivne događaje, pratiti stanje svakog od događaja (broj slobodnih karata, komentari), mijenjati lokaciju, slike (u slučaju više od jedne slike generira se galerija slika) i ostale multimedijske podatke (ukoliko su prisutni) svakog od događaja, otkazivati aktivne događaje ukoliko dođe do nepredviđenih okolnosti, onemogućivanje korisnika za prisustvo određenog registriranog korisnika na događajima koji su organizirani od strane njega, označavanje korisnika radi neprimjerenih komentara unutar njegovih događaja. Prilikom definiranja dogđaja, moderator može definirati i dodatni paket usluga koji prati događaje i uključuje, između ostalog, prijevoz, prenočište, hranu i ostale usluge sličnog tipa. 
 * administrator sustava ima sva prava kao i administrator fakulteta uz ovlasti upravljanja korisničkim podacima svakog korisnika, uvida u statistiku rada sustava, uvid u statistiku pojedinog korisnika (status prijave, uvid u dokumente, status korisničkog računa), blokiranja korisničkih računa u slučaju povrede pravila korištenja (pritužba drugih korisnika, pritužba moderatora časopisa, vulgarni komentari i tome slično), zamrzavanje korištenja računa na određeno vrijeme (X sati, X dana,...), brisanje korisničkih računa u slučaju treće opomene, odobravanje/brisanje kategorije, odobravanje/brisanje moderatora, odobravanje/brisanje događaja. Osim toga, on ima mogućnost upravljanja "sustavskim vremenom" radi simuliranja protoka vremena na projektnoj aplikaciji.
